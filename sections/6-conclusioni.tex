\documentclass[../main.tex]{subfiles}
\begin{document}
\chapter{Conclusioni}
In questa tesi si è analizzato un software di Intrusion Detection System basato su machine learning. Per prima cosa sono stati studiati dei programmi che catturano il traffico internet e lo usano per generare dei network flow. Si è discusso dei vantaggi che porta la cattura dei pacchetti per monitorare lo stato di una rete e la loro importanza nella prevenzione e risposta ad attacchi di tipo informatico. 

Si è visto come diversi programmi per la cattura del traffico utilizzano diversi formati e campi in questi file, quindi si è studiato come è possibile estendere questi formati per poter semplificare il lavoro di chi fa uso di queste tecnologie. Per fare ciò si è creato un programma che effettua in automatico la conversione di file contenenti network flow cercando di rendere il programma il più efficiente possibile. La correttezza della conversione è stata verificata utilizzando lo stesso file convertito tra due formati per fare anomaly detection.

Dimostrando la fattibilità di una conversione tra standard differenti si è ricercato un approccio per rendere efficiente il programma, pertanto sono stati introdotti concetti di calcolo parallelo che hanno reso possibile l'estensione di Intrusion Detection Systems a diversi formati, che altrimenti non sarebbe stato possibile effettuare.

Le prestazioni raggiunte introducendo concetti di calcolo parallelo sono ottime e si è dimostrato che è possibile raggiungere uno speedup lineare sui core fisici della macchina, che nello sviluppo di programmi in parallelo è un'obiettivo importante in quanto dimostra che il numero di core è sfruttato bene e in modo efficiente. Con il rapido sviluppo e miglioramento della tecnologia ci si aspetta che le CPU diventino sempre più veloci e potenti, rendendo l'esecuzione dell'algoritmo proposto in questa tesi sempre più veloce. 

Le principali difficoltà riscontrate durante la realizzazione di questa tesi, hanno avuto a che fare con l'analisi di Stratosphere. Questo software infatti, essendo pubblicato come alpha e quindi in fase ancora sperimentale ha richiesto un'analisi approfondita per capirne il funzionamento e il debugging.

\end{document}
