\documentclass[../main.tex]{subfiles}
\begin{document}
\chapter{Conclusioni}
In questa tesi si è analizzato un software di Intrusion Detection System basato su machine learning. Inizialmente si è discusso dei vantaggi che porta la cattura dei pacchetti per monitorare lo stato di una rete e la loro importanza nella prevenzione e risposta ad attacchi di tipo informatico. Quindi stati studiati dei programmi (Argus e nProbe) che rappresentano lo stato dell'arte per la cattura del traffico di rete e successiva generazione di network flows, mostrandone le caratteristiche e mostrando i pro e i contro di ciascuna soluzione.
In particolare, è stato messo in evidenza come questi programmi -- nonostante si prefissino il medesimo obiettivo -- consentino di catturare informazioni differenti, risultando in formati di file diversi in output. Pertanto, al fine di facilitare l'adozione di entrambi i software per la produzione e successiva analisi di network flow in contesti specifici, è stato proposto un apposito algoritmo di conversione bidirezionale. Tale algoritmo è stato progettato in modo tale da rispettare due requisiti fondamentali nell'ambito dell'analisi dei dati: limitare la perdita di informazioni durante la conversione; effettuare l'esecuzione in tempi rapidi e compatibili con analisi online.

La correttezza della conversione è stata verificata utilizzando lo stesso file convertito tra due formati per fare anomaly detection.

Per garantire un'elevata efficienza del programma, sono stati utilizzati concetti di calcolo parallelo che hanno contribuito drasticamente ad incrementare la velocità della conversione. Le prestazioni raggiunte introducendo concetti di calcolo parallelo, misurate attraverso un grosso  sono ottime e si è dimostrato che è possibile raggiungere uno speedup lineare sui core fisici della macchina, che nello sviluppo di programmi in parallelo è un'obiettivo importante in quanto dimostra che il numero di core è sfruttato bene e in modo efficiente. Con il rapido sviluppo e miglioramento della tecnologia ci si aspetta che le CPU diventino sempre più veloci e potenti, rendendo l'esecuzione dell'algoritmo proposto in questa tesi sempre più veloce. 

Le principali difficoltà riscontrate durante la realizzazione di questa tesi, hanno avuto a che fare con l'analisi di Stratosphere. Questo software infatti, essendo pubblicato come alpha è ancora in fase sperimentale. Le difficoltà riscontrate sono state superate con un'analisi approfondita per capirne il funzionamento e tramite dei processi di debugging. Nella tesi viene esposta una guida \textit{step-by-step} su come effettuare il deployment di un sistema basato su Stratosphere.

Possibili punti su cui basare eventuale lavoro futuro sono l'estensione dell'algoritmo di conversione anche ad altri formati, con possibilità di creare un tool di conversione universale. Inoltre, si ritiene interessante estendere Stratosphere IPS integrando il supporto ad altri algoritmi di machine learning orientati all'analisi comportamentale.

\end{document}
